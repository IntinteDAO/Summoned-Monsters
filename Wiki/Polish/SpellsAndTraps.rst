Karty czarów i pułapek
======================

.. image:: SpellsAndTraps.webp

W grze również znajdują się karty Czarów i Pułapek, które drastycznie odmieniają pole bitwy. Przeanalizujmy z czego się składa karta.

* **Nazwa karty** (Name)
* **(Pierwszy) Rodzaj karty** (1st Type). Definiuje czy karta należy do grupy Czarów czy Pułapek.
* **(Drugi) Typ karty** (2nd Type). Określa podgrupę (determinuje to możliwości działania kart).
* **Opis** (Description). Definiuje wykonywany efekt karty.

---------------
Rodzaje czarów:
---------------

* **Normal** (brak drugiego Typu). Można aktywować tylko podczas Main Phase 1 lub 2 na przeznaczonym polu (można też położyć ją w pozycji zakrytej pionowej, by próbować przestraszyć przeciwnika, że to karta pułapka). Po jej aktywowaniu (poprzez pokazanie jej w pozycji Face-up na stosownym polu) trafia na cmentarz.

* **Quick-Play** to rodzaj czaru, który można aktywować w dowolnej turze. Podczas naszej tury możesz aktywować z ręki (podczas każdej fazy), podczas przeciwnika jeśli jest w pozycji zakrytej na polu. Po aktywacji karta trafia na cmentarz.

* **Continuous** działa stale na polu, aż do czasu gdy nie zostanie zniszczona.

* **Ritual** jest to karta, którą można aktywować w głównych fazach tury. Musimy też mieć potwora rytualnego o której karta mówi i odpowiednią ilość potworów do poświęcej (w ręce lub na polu) o poziomie równym lub wyższym przywoływanej rytualnej karcie. 

* **Equip** jest rodzajem czaru, który przypisujemy do (odkrytego) potwora. Gdy potwór zostanie zniszczony, zniszcz również tę kartę.

* **Field** jest specjalnym rodzajem czaru z dedykowanym polem. Każdy przeciwnik może mieć tylko 1 tego rodzaju kartę aktywowaną na raz. Karta działa na całe pole gry i zazwyczaj modyfikuje statystyki potworów. Działa dopóki jest na polu.

----------------
Rodzaje pułapek:
----------------

* **Normal** (brak drugiego Typu). Można aktywować (w każdej fazie) dopiero w następnej turze od położenia. Po aktywacji trafia na cmentarz.

* **Continuous** działa podobnie jak normalna pułapka, jednak po aktywacji zostaje na polu aż do czasu zniszczenia.

* **Counter** jest rodzajem pułapki, którą możemy aktywować gdy przeciwnik aktywuje kartę typu czar / pułapkę. Służą one do negowania akcji.

