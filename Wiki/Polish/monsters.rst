Karty potworów
==============

Karty Summoned Monsters mają ustalony wzorzec, który jest wykorzystywany podczas gry. Karty pułapki, czary i potwory mają inaczej zbudowane karty.

.. image:: MonsterCard.webp

1) **Nazwa** (Name) - Nazwa potwora.

2) **Atrybut / Żywioł** - (Attribute). Niektóre karty (czary, pułapki czy efekty potworów) działają tylko na konkretne żywioły.

3) **Poziom potwora** - (Level). Definiuje siłę potwora. Potwory z poziomem 4 lub mniejszym można przywoływać bez poświęcen, potwory z poziomem 5 i 6 - poprzez 1 poświęcenie, powyżej 6 poziomu - 2 poświęcenia.

4) **Typ** - (Type). Niektóre karty działają tylko na konkretny typ potwora.

5) **Opis** - (Description). Zawiera rodzaj efektu. W przypadku kart bez efektu - zawiera ogólną ciekawostkę dotyczącą karty.

6) **Statystyki** - (Stats). Karty potworów mają 2 statystyki. Punkty Ataku definiują siłę w pozycji ofensywnej i punkty obrony w pozycji defensywnej.

Rodzaje potworów
================

W Grze Summoned Monsters używa się 6 rodzajów potworów.

- **Normal** są najprostszą formą potworów. Nie posiadają efektu, ale mają często lepsze statystyki niż potwory z Efektem (o ile jest to efekt pozytywny).

- **Effect** jest to grupa potworów z efektami, które zmieniają możliwości potworów. Efekty mogą być negatywne (wtedy potwór ma wyższe statystyki) lub pozytywne (mniejsze statystyki).

- **Fusion** jest to grupa potworów, które przywołuje się poprzez połączenie konkretnych potworów (tzw. Fusion Materials) za pomocą karty (najczęściej Fusion). Każda karta fuzji ma opisane jakie potwory są potrzebne do ich przyzwania. Większość potworów Fuzyjnych nie ma opisów. Potwory fuzyjne nie wykorzystują limitów przyzwań.

- **Ritual** jest to grupa potworów, które są przyzywane za pomocą specjalnej dedykowanej karty (czar) i poprzez poświęcenie potworów z pola lub ręki o poziomie takim jaki ma potwór rytualny lub większym. Dodatkowo potwór rytualny musi być w ręce. Potwory rytualne nie wykorzystują limitów przyzwań.

- **Flip** jest to podgrupa potworów Effect. Różni się tym, że efekt aktywuje się tylko przy odwróceniu zakrytej karty. Sytuację taką można otrzymać najczęściej, gdy potwór zostanie zaatakowany lub właściciel odwróci kartę z pozycji zakrytej na odkrytą.

- **Toon** jest to podgrupa potworów Effect. Są to specjalne potwory dedykowane pod użycie z Toon Story. Takie potwory najczęściej nie mogą atakować w pierwszej turze, ale mogą robić atak bezpośredni jeśli przeciwnik nie ma potwora Toon.

Pozycja ataku i obrony
======================

Kartę potwora można ustawić w dwie pozycje - ataku i obrony. Potwory w pozycji ataku są ułożone pionowo, a w pozycji obrony - poziomo.

Potwory w pozycji ataku używają swojego współczynnika ATK. Potwory w pozycji obrony współczynnika DEF. Potwory w pozycji obrony nie atakują. Jeśli potwór nie atakował w danej turze, może zmienić pozycje.

**Scenariusze ataku:**

* Walczą ze sobą dwa potwory w pozycji ataku. Potwór słabszy jest niszczony (trafia na cmentarz), a różnice punktów ataku trafiają jako obrażenia gracza.

* W przypadku dwóch takich samych współczynników punktów Ataku, potwory są niszczone (bez obrażeń).

**Scenariusze obrony:**

Jeśli potwór w pozycji ataku zaatakuje potwora w pozycji obrony, to:

* Jeśli potwór ma mniej DEF niż atakujący ATK, potwór broniący się jest niszczony (ale bez zadawania obrażeń przeciwnikowi)

* Jeśli potwór ma tyle samo DEF co atakujący ATK, żaden potwór nie jest niszczony.

* Jeśli potwór ma więcej DEF niż atakujący ATK, żaden potwór nie jest niszczony, ale różnicę punktów DEF i ATK jest zadawana atakującemu.